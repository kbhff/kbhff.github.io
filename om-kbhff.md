---
layout: page
title: Om
permalink: /om-kbhff/
---

Københavns Fødevarefællesskab er en medlemsejet og -drevet indkøbsforening, der fokuserer på at tilbyde økologiske, velsmagende, lokalt producerede og bæredygtige fødevarer i et sæsonbaseret udbud til priser, hvor alle kan være med.

For os er “forbrugerindflydelse” ikke blot muligheden for at kunne vælge mellem forskellige produkter. I fødevarefællesskabet er kunderne både medlemmer, medarbejdere og medejere.

Som fællesskab handler vi kun på vegne af vores medlemmer og ikke på vegne af en profitsøgende industri. Ethvert overskud i foreningen går derfor til lavere fødevarepriser, udvikling af foreningen eller til godgørende sociale projekter i byen omkring os. Denne fælles indsats gør det muligt at holde priser, der gør, at alle kan have råd til at købe økologisk.
